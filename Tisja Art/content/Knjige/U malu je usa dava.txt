https://fraktura.hr/u-malu-je-usa-dava.html

Split osamdesetih još uvijek je podsjećao na Smojin Split iz Veloga mista i na Fellinijev Mediteran. 
U takvoj sredini prepunoj veselja i ludorija, u kojoj nema prave hijerarhije, odrastala je Tisja 
Kljaković Braić. Malena djevojčica pod zaštitom bake i dida, koja se skriva u kiosku, ne voli odlazak 
u vrtić, s didon ide na partiju karata u Hajduka, a sa susjedima na kupanje pod Marjanom. Od rođenja 
do početka rata, koji se podudara i s autoričinim odlaskom u srednju školu, pratimo obitelj – oca, 
majku, dida, baku, susjede iz iste zgrade i ulice u čijem je središtu protagonistica, vragolasta 
djevojčica, inteligentna, darovita i pomalo razmažena. Kroz niz zabavnih priča, s mješavinom smijeha 
i suza pratimo tipično dalmatinsko i mediteransko djetinjstvo prepuno radosti, povjerenja i ljubavi.

Debitantska knjiga Tisje Kljaković Braić U malu je uša đava pred nama je u novom izdanju s autoričinim 
ilustracijama i nekoliko novih jednako veselih epizoda.

U malu je uša đava roman je u pričama koji čitamo s osmijehom na licu prisjećajući se i vlastitih 
zgoda i nezgoda, vlastite obitelji i nekog sretnog, bezbrižnog vremena u kojem je sve bilo moguće 
i ostvarivo.